# Il libretto dell'appagamento

## Uncopyright

Questo libro non è protetto da copyright. Non è richiesto alcun permesso per
ristampare, copiare, ripubblicare, riusare, remixare, recensire, citare o godere
del testo di questo libro.

## Dedica

Questo libro è stato scritto per mia moglie Eva, che è meravigliosa ma non lo
sa, e mia figlia Chloe, che merita la felicità senza che ancora ne sia
consapevole.

## Il patto

Questo non è uno di quei libri a cui dai un'occhiata e che poi metti via.
Inoltre, non parla di filosofia generale e non dà consigli di vita. Non serve
per farti comprare un qualche programma.

A cosa serve questo libro allora?

Serve per agire. Lo scopo di questo libro è che tu:

  1. Lo legga in un'ora. Non che lo metta da parte, ma che lo legga davvero.

  2. Metta il metodo in pratica. Subito.

  3. Faccia pratica per qualche minuto ogni giorno. In poco tempo
  dovrestiritrovarti con delle capacità che ti aiuteranno a essere più
  appagato,meno arrabbiato, meno stressato.

Come ti sembra? Se va bene, facciamo un patto:

  1. Fai quelle tre cose.

  2. Prometti di chiudere tutto il resto sul tuo computer e concederti un'ora
  diconcentrazione per leggere questo libro.

  3. Io prometto di farla breve, sfruttare al meglio il tuo tempo, e insegnarti
  delle cose veramente utili.

Detto questo, sono incredibilmente felice che tu sia qui. Grazie per la lettura.

## La radice del problema

La radice di quasi tutti i problemi che abbiamo è l'inappagamento di noi stessi
(e delle nostre vite).

Lo ripeto per enfatizzare: **tutti i nostri problemi derivano
dall'inappagamento**.

Diamo un'occhiata ad alcuni esempi:

  1. **Dipendenza dal cibo**: il cibo dà una felicità temporanea; cerchi
  felicità in fonti esterne perché non sei felice di te stesso. Il piacere
  derivante dal cibo è temporaneo; una volta passato, sarai depresso perchéhai
  mangiato così tanta spazzatura, il che ti renderà infelice, e ti faràcercare
  conforto nel cibo.

  2. **Dipendenza dal fumo, da droghe, da pasticche, da alcol**: stesse
  causedella dipendenza dal cibo, stesso ciclo.

  3. **Dipendenza da internet, dai videogame, dal porno**: vedi sopra.

  4. **Debiti e disordine**: compri cose come fonte esterna di felicità
  (vedi sopra), e hai paura di cosa potrebbe accadere se lasci andare queste
  cose. Questa è una mancanza di fiducia nella tua capacità di stare bene
  anchesolo con te stesso.

  5. **Paura di incontrare altre persone**: hai paura di come gli altri
  potrebbero giudicarti perché non hai fiducia in te stesso, perché non sei
  felice di ciò che sei.

  6. **Paura di intraprendere la tua attività**: hai paura di fallire perché
  nonhai fiducia in te stesso, perché non sei felice di ciò che sei.

  7. **Sconforto nei confronti del tuo corpo**: vuoi che il tuo corpo incarni un
  ideale, e ovviamente non lo fa. Non puoi accettare che il tuo corpo sia
  perfetto proprio così (anche se ovviamente migliorare la tua salute non può
  che essere una buona cosa), e che le persone ti ameranno per ciò che sei,
  indipendentemente da come appari.

  8. **Incapacità di creare nuove abitudini**: non pensi davvero di
  potermantenere le abitudini che non sei riuscito a creare così tante
  volte,quindi non ci metti tutto il tuo impegno. Non ti fidi di te stesso, e
  pensidi non essere una persona affidabile, disciplinata o buona.

  9. **Gelosia, insicurezza riguardo il tuo ragazzo o la tua ragazza, mania
  dicontrollare la sua pagina Facebook per vedere con chi sta flirtando**:
  noncredi davvero che la tua metà voglia stare con te, e credi che
  tiabbandonerà, perché pensi di non essere all'altezza.

  10. **Gelosia di ciò che gli altri fanno su Facebook/Instagram, paura di
  perderti qualcosa**: pensi che tutti gli altri si stiano divertendo più di te,
  perché non sei felice di ciò che stai facendo ora -- non va mai abbastanza
  bene; ma in fondo è perché pensi di non essere abbastanza interessante.

  11. **Procastinazione/distrazione da internet**: senti il bisogno di fare
  qualcosa di più facile, di più confortevole, piuttosto che continuare a fare
  qualcosa di difficile e sconfortevole; non vuoi lo sconfortevole perché è
  difficile e pensi che fallirai; non credi che riuscirai a fare qualcosa di
  difficile.

  12. **Ansia**: hai un risultato ideale che vorresti davvero vedere realizzato,
  e l'ansia viene dalla paura che questo risultato non divenga realtà. Ti
  aggrappi a questo risultato ideale perché pensi che non starai bene se avviene
  l'inaspettato; perché non ti fidi di te stesso.

  13. **Rabbia**: hai un risultato ideale che vorresti davvero vedere
  realizzato, e ti arrabbi quando qualcun altro ne impedisce la realizzazione.
  Ti aggrappi a questo risultato ideale perché pensi che non starai bene se
  avviene l'inaspettato; perché non ti fidi di te stesso.

Potrei continuare, con altri venti esempi, ma puoi già vedere quanti di questi
problemi non siano altro che lo stesso problema in forme differenti, e alla fine
ci sono delle idee chiave che sono ripetute in molti dei problemi.

I problemi chiavi associati all'inappagamento:

  1. Una fantasia ideale a cui ci aggrappiamo.

  2. L'inappagamento di ciò che siamo.

  3. La mancanza di fiducia/sicurezza in noi stessi.

  4. La ricerca della felicità esterna.

**Azione**: pensa a quali dei problemi sopra elencati (o altri) potresti avere.
Puoi risalire alla radice dell'inappagamento di te stesso (e della tua vita) in
ogni problema?

## Il cosa e il perché dell'appagamento

Cos'è l'appagamento? Per me, è essere felici di ciò che sei. Non lo sono stato
per molti anni, e penso che la maggior parte delle persone non lo sia.

Nella mia vita, ho imparato a migliorarmi nell'arte dell'appagamento. Sono
felice della mia vita. Sono felice di me stesso. Sono felice della mia posizione
professionale, e non cerco altri lettori o visite o guadagni. Sono felice
ovunque sia.

Molti potrebbero dire "Certo, puoi dirlo ora perché hai raggiunto un certo
livello di successo", ma penso che sia sbagliato. Molte persone che raggiungono
il successo non trovano l'appagamento, e sono sempre spinte a desiderare di più
e non sono felici di loro stesse. Molte persone che sono povere o non hanno una
carriera "di successo" hanno trovato l'appagamento. E ti dirò di più: penso che
trovare l'appagamento mi abbia portato al successo che ho trovato -- mi ha
aiutato a eliminare il mio debito, mi ha aiutato a cambiare le mie abitudini, mi
ha reso un padre, un padre, un amico e un collaboratore migliore -- forse anche
uno scrittore migliore.

Ma la cosa peggiore è che quest'atteggiamento sei-felice-perché-hai-successo è
quello di chi evita al via dell'appaggamento... quando in realtà potrebbe
intraprenderla proprio ora. Non dopo, quando avranno raggiunto certi obiettivi o
un certo livello di successo finanziario. Ora.

**Azione**: chiediti se, in questo momento, sei appagato. Se non lo sei, quando
vorrai esserlo? Cosa ti frena?

## La via dell'appagamento

Iniziamo le nostre vite convinti di essere grandiosi. Quando abbiamo cinque
anni, possiamo ballare in pubblico senza preoccuparci di cosa gli altri pensino
di noi. Ma appena diventiamo adulti perdiamo questa spensieratezza a causa dei
nostri pari, dei nostri genitori, dei media e di certe situazioni imbarazzanti.

Da adulti, dubitiamo di noi stessi. Ci giudichiamo senza pietà. Siamo critici
dei nostri corpi, di noi stessi come persone, della nostra mancanza di
disciplina, di tutti i nostri errori. Non ci piacciono le nostre vite.

Di conseguenza, cerchiamo di migliorarci, di lavorare per rimediare al fatto che
facciamo così schifo. Oppure dubitiamo della nostra abilità di migliorare e ne
siamo scontenti. O sabotiamo i nostri tentativi di cambiare perché non pensiamo
davvero di potercela fare.

Questa repulsione di sé porta cattive relazioni, una carriera stagnante, una
vita infelice, continue lamentele, e spesso abitudini poco salutari, come il
consumo di cibo spazzatura e di troppo alcol, la mancanza di esercizio, il
troppo shopping, la dipendenza dai videogiochi o da internet.

Dunque qual è la strada verso l'appagamento con te stesso e con la tua vita?

Il primo problema è la mancanza di fiducia. È qualcosa di importante su cui
lavorare.

La tua relazione con te stesso è come una relazione con chiunque altro. Se hai
un amico che è sempre in ritardo e non mantiene mai la parola data, non essendo
lì quando serve, alla fine smetterai di fidarti di quell'amico. Con te stesso
non cambia molto. È difficile amare qualcuno di cui non ti fidi, e dunque è
difficile amarti se non ti fidi di te stesso.

Dunque lavora sulla fiducia che nutri per te stesso (fornisco dei passi pratici
nella sezione sottostante). Aumentala lentamente, e alla fine sarai convinto di
poter essere di nuovo grandioso.

Il secondo problema è che ti giudichi severamente. Ti confronti con un ideale
irrealistico, in tutti i campi. Vuoi il meraviglioso corpo di una modella. Vuoi
raggiungere certi obiettivi, personalmente e professionalmente. Vuoi viaggiare
per il mondo e imparare delle lingue, imparare a suonare uno strumento musicale,
ed essere un grande cuoco, e avere una vita sociale meravigliosa, e avere la
sposa e i figli perfetti, e risultati incredibili, ed essere la persona più in
forma del pianeta. Ovviamente, questi sono ideali completamente irrealistici,
giusto?

E quando abbiamo questi ideali, li confrontiamo con ciò che siamo, e ne usciamo
sempre distrutti.

La via per l'appagamento, allora, è smettere di confrontarci con questi ideali.
Smettere di giudicarci. Lasciar andare gli ideali. E imparare gradualmente a
fidarci di noi stessi.

**Azione**: pensa agli ideali con cui ti confronti. Inoltre chiediti se credi di
poter continuare, di perserverare nel cambiamento, di finire ciò che inizi.

## L'appagamento non è inazione

Prima che giungiamo ai passi pratici, parliamo dell'appagamento e del
cambiamento. Molte persone pensano che se sei appagato finirai per stare
sdraiato senza fare nulla tutto il giorno. Perché fare qualcosa se sei felice di
come stanno le cose? Come si incrociano l'appagamento e il miglioramento di sé?

Ma l'appagamento è in realtà un luogo molto migliore da cui iniziare a cambiare
piuttosto che l'infelicità di te stesso.

La maggior parte di noi è guidata dalla necessità o dal desiderio di
migliorarci, di sistemare certe cose che non ci piacciono di noi. Nonostante
possa essere un modo per guidare alcuni cambiamenti, non è un buon modo per
iniziare con quel genere di cambiamenti.

Se hai l'impressione che ci sia qualcosa di sbagliato in te che dev'essere
migliorato, sarai spronato a migliorarti, ma puoi riuscirci o meno. Supponiamo
che tu fallisca nel cambiare le tue abitudini. In quel caso inizierai a sentirti
male riguardo te stesso, e inizierà un circolo vizioso: ogni volta che cercherai
di migliorare, fallirai, e ti sentirai ancora peggio riguardo te stesso, e così
via. Inizierai a sabotare i tuoi cambiamenti, perché non crederai di poterci
davvero riuscire. Guardando al passato, non ti fiderai di te stesso. E questo ti
farà stare peggio.

Questo accadrà se fallisci. Ma supponiamo che tu ci riesca, e che sia davvero
bravo a riuscirci. Forse perderai peso, e non ti sentirai più così male per via
del tuo corpo.

Ma se entri nella mentalità di sistemare ciò che non va in te, non finirà dopo
un solo cambiamento positivo. Continuerai a cercare ciò che di sbagliato c'è in
te, ciò che ancora devi sistemare. Penserai di non avere abbastanza muscoli, o
begli addomanli, o penserai che i tuoi polpacci non abbiano un bell'aspetto, o
se non sarà per via del tuo corpo troverai qualcos'altro.

E così via con questo ciclo infinito per tutta la tua vita. Non lo raggiungi
mai. Se inizi volendo migliorarti e sentendoti bloccato, anche migliorandoti
costantemente, starai sempre cercando felicità da fonti esterne. Non trovi la
felicità dentro di te così guardi altre cose.

Cercando felicità all'esterno, è facile diventare dipendenti dal cibo, dallo
shopping, dalle feste o dal lavoro, per provare a essere felice.

Se invece riuscirai a trovare l'appagamento dentro di te senza il bisogno di
fonti esterne di felicità, avrai una fonte di felicità costante. Trovo che sia
una posizione molto migliore da cui partire.

Molte persone si chiedono, "Se trovi l'appagamento, non starai sdraiato sulla
spiaggia, senza migliorare il mondo, senza fare nulla?", ma penso che sia un
fraintendimento di ciò che l'appagamento davvero è.

Puoi essere appagato senza fare niente, ma puoi anche essere appagato e voler
aiutare gli altri. Puoi essere appagato e anche compassionevole verso gli altri,
e volerli aiutare. Puoi essere felice di ciò che sei, ma allo stesso tempo voler
aiutare gli altri e ridurre la loro sofferenza. E in questo modo, puoi offrirti
al mondo e fare grandi opere, senza averne bisogno per essere felice.

Anche se per qualche motivo il tuo lavoro ti venisse tolto, avresti ancora
dentro di te quell'appagamento.

**Azione**: pensa a ciò che vorresti cambiare di te. Quindi vedi se, invece,
puoi trovare delle tue qualità di cui sei davvero felice.

## Il confronto con ciò che non hai

Una delle più grandi fonti di tristezza è confrontarti con altre persone, o
confrontare la tua vita con ciò che gli altri, secondo te, fanno. O ciò che hai
raggiunto con ciò che hanno fatto gli altri.

Le persone si confrontano con me in continuazione: vorrebbero essere ugualmente
apprezzati, o semplici, o felici delle loro famiglie, o pelati. (D'accordo,
l'ultima non è vera.)

Ovviamente, si stanno confrontando con una fantasia. Nella vita reale, non sono
ciò che pensano io sia. E nella realtà, nessuno ti vede per ciò che sei -- vedi
solo certe parti della storia, le parti buone, e raramente vedi i dubbi e i
tormenti e la scontentezza dell'altra persona. La gente non condivide le proprie
verruche o emorroidi, solo le fantastiche immagini del proprio cibo, delle
proprie vacanze e dei propri figli.

Ogni volta che confronti le buone parti della vita di qualcun altro con le
brutte parti della tua, o pensi a cosa potresti fare rispetto a ciò che stai
facendo, fermati. Fermati subito. Ti stai facendo del male, e non è un atto
compassionevole.

Al contrario, cerca di vedere ciò che stai facendo bene, e sii felice di quello.
Ciò che fai ora può essere (e probabilmente è) fantastico. Apprezza il regalo di
questo momento. È un miracolo.

**Azione**: pensa alle vlte che ti sei confrontato con gli altri e con ciò che
facevano, in particolare di recente. Dove hai trovato l'immagine degli altri con
cui ti confronti? Social media, app, notizie, blog, film o riviste?

## Osserva i tuoi ideali ideali e le tue aspettative

Le nostre vite sono una serie di fantasie -- ideali e aspettative -- ma,
sfortunatamente, spesso non ne siamo consapevoli.

E nonostante tutti abbiamo delle fantasie, e a volte possa essere una buona
cosa, il problema si ha quando la vita non è all'altezza della fantasia.

La realtà è meravigliosa, e quando la compariamo alla fantasia (che non è reale,
ovviamente), non è all'altezza. Per quanto possa essere bella, in tutta la sua
gloria, non sarà mai abbastanza se ci aspettiamo che assomigli a una qualche
fantasia. Questa è la ragione principale per cui non siamo contenti di noi
stessi. È la ragione per cui siamo scontenti degli altri e delle nostre vite.

È anche la ragione per cui cerchiamo la felicità nelle costre esterne --
fantastichiamo di quanto saranno belle, di come incredibili saranno le nostre
vite una volta che avremo queste cose, di come felici saremo una volta che le
avremo. Ma non è vero, e quando otteniamo queste cose (cibo, un fidanzato, nuovi
vestiti etc.), non sono all'altezza e non ci rendono felici come avremmo
sperato. E non impariamo: continuiamo a fantasticare, continuiamo a ripetere il
ciclo.

Alcuni esempi delle nostre fantasie:

Vediamo qualcuno con un bel corpo e fantastichiamo di avere pettorali o braccia
simili.

Vogliamo un fidanzato/coniuge che ci renda felici, che ci lovi
incondizionatamente, che sia romantico, che si occupi di ogni nostro bisogno.

Fantastichiamo di creare nuove abitudini senza mai sbagliare, e avere
disciplina.

Fantastichiamo pensando che le persone saranno educate, non ci taglieranno mai
la strada, non si arrabbieranno mai, laveranno i piatti e puliranno dopo di sé.

Fantastichiamo di avere una mattinata perfetta e produttiva.

Fantastichiamo pensando che le persone saranno sempre interessate alle nostre
storie, vorranno sentire tutto ciò che abbiamo da dire, penseranno ai nostri
bisogni prima di tutto il resto.

Ovviamente, non sappiamo sempre che stiamo avendo queste fantasie. Ma quando
siamo frustrati, delusi, irritati o arrabbiati con gli altri o con noi stessi, è
un chiaro segno che una nostra fantasia non si è realizzata.

Siamo scontenti di noi stessi perché non soddisfiamo le fantasie che abbiamo su
di noi: che dovremmo avere corpi perfetti, il coniuge perfetto, il lavoro
perfetto, essere bravi a fare tutto, non sbagliare mai, avere abitudini
perfette, non procastinare mai, o avere il carisma di una stella del cinema.

Siamo scontenti degli altri perché non soddisfano le fantasie che abbiamo su
come gli altri dovrebbero comportarsi: dovrebbero essere infallibilmente gentili
con noi, felici e non arrabbiati, occuparsi di noi e soddisfare i nostri
biisogni, non essere mai maleducati o freddi o ignorarci, e pulire sempre dopo
di sé ed essere puntuali.

Siamo scontenti delle nostre vite perché le nostre fantasie su come le nostre
vite dovrebbero essere non si realizzano: che il tempo sia perfetto, che abbiamo
una casa bellissima e un ottimo lavoro, e che siamo sempre al centro della pace
e della felicità e dell'eccitazione, e circondati da persone che ci amano, e che
non perdiamo mai nessuno di importante, e che tutte le belle cose nelle nostre
vite non cambino mai.

L'appagamento sta nel lasciar andare queste fantasie, e realizzare che la vita è
meravigliosa senza di esse. Le persone intorno a noi sono meravigliose senza le
fantasie. Noi siamo meravigliosi senza le fantasie.

Come lasciamo andare le fantasie? Prima di tutto facendo brillare su di esse la
luce della consapevolezza. Guardiamoci fantasticare, realizziamo che sta
accadendo, e realizziamo che non abbiamo bisogno delle fantasie. Siamo felici di
lasciarle andare. Osserviamo la realità da vicino, e riconosciamo la meraviglia
della vita, così com'è, senza le fantasie.

È lì. Dobbiamo solo imparare a vederla.

**Azione**: prendi nota, quando sei frustrato, deluso, arrabbiato, stressato,
infelice, della fantasia che stai avendo in quel momento. Allenati a lasciarla
andare.

## Pubblicità e fantasie

Una delle ragioni per cui le persone comprano così tanto, e sono così infelici
delle loro vite, è la pubblicità. La pubblicità crea false necessità --
improvvisamente abbiamo bisogno di un iPhone o di una nuova macchina o di un
anello con diamante, solo perché un produttore l'ha messo nelle nostre teste.

La pubblicità è altamente efficace -- possiamo non rendercene conto, ma lavora
sul nostro subconscio in modo che vogliamo comprare. Pianta desideri nelle
nostre menti, e crea una mentalità tale che, qualunque sia il nostro problema,
comprare qualcosa diventi la soluzione. Crea la mentalità che comprare sia la
norma, e non ci sia altra scelta.

Ed è ovunque. Ogni angolo delle nostre vite è pieno di pubblicità al giorno
d'oggi. È così invasiva che abbiamo preso ad accettarla come una cosa della
vita, e non può che avere un effetto sulle nostre menti. Guarda la TV: la
pubblicità ti urla addosso tutto il giorno. Leggi un giornale o una rivista,
visita un sito web, ed è in ogni crepa. È nelle pagine di Facebook e Twitter,
nella nostra email, sui manifesti, sugli autobus, negli eventi sportivi, negli
spazi pubblici, sui vestiti delle persone, nelle maratone, sui dirigibili in
cielo, nei podcast, su iTunes, prima di un film, subdolamente (o non così
subdolamente) messa in prodotti dentro i film -- ovunque. Sui siti web viene
vista come inevitabile, e un stio senza pubblicità non si è quasi mai visto
(molto diverso dal web di quindici anni fa, quando le pubblicità erano rare).

Possiamo sconfiggere le forze della pubblicità non cadendo nelle fantasie che
cercano di creare. Non permettiamogli di creare nelle nostre teste delle false
necessità, non permettiamogli di giocare sulle nostre paure.

Per prima cosa, possiamo guardare meno televisione supportata dalle pubblicità,
meno video supportati dalle pubblicità, visitare siti web che non siano
ricoperti di pubblicità (o usare un ad-blocker per bloccarle), e smettere di
leggere riviste piene di pubblicità.

Ma ancora più importante è fare più attenzione ai messaggi che ci mandano, alle
fantasie che cercano di creare, e alle paure su cui giocano. Guardando questo
processo, possiamo diventare più coscienti e meno suscettibili alle loro
tattiche.

Possiamo anche guardare alle "necessità" che pensiamo di avere, e realizzare che
la maggior parte di queste sono inventate. Le necessità inventate possono essere
eliminate. Tutto ciò che serve è la volontà di lasciarle andare.

**Azione**: esamina una delle tue necessità inventate, e chiediti perché sia una
necessità così importante. Chiediti cosa accadrebbe se la abbandonassi. Quanto
farebbe bene? Avresti più tempo libero e più spazio per concentrarti e creare, o
meno stress e meno cose da controllare ogni giorno? Cosa accadrebbe di male -- o
potrebbe accadere? E quanto è probabile che questo accada? E come potresti
reagire?

## Costruisci fiducia

Quando falliamo ripetutamente nelle nostre abitudini, perdiamo fiducia in noi
stessi, non crediamo nella nostra abilità di perseverare in qualcosa, e ci
sentiamo colpevoli e a volte disgustati da noi stessi.

Questo è un pessimo stato di cose per le nostre abitudini future. È anche una
causa di scontentezza di noi stessi.

Quando intraprendiamo una nuova abitudine, se non crediamo davvero nella nostra
abilità di perseverare, è meno probabile che abbiamo successo. Dubiteremo di noi
stessi quando le cose si faranno un po' più difficili. Quando vorremo smettere,
parte della nostra mente dirà "Ah, sapevo che questo sarebbe accaduto. Questo
non fa che confermare quello che pensavo di te, razza di perdente." E poi
abbandoneremo, invece di perseverare e liberarci della voglia di lasciar
perdere.

Le ragioni per cui perdiamo fiducia sono radicate nel giudizio di sé e nelle
credenze negative che abbiamo su noi stessi. Quando falliamo nel perseverare --
il che, vi dirò senza dubbio, è inevitabile, anche per la persona più
disciplinata -- lo usiamo come modo per giudicarci.

Ci diciamo: "Ma che diavolo? Perché non hai continuato con quella roba? Che c'è
di sbagliato in te? Dio, vorrei davvero che potessi fare meglio. Fai schifo nel
perseverare."

Per alcuni di noi, questa è la voce dei nostri genitori! O di uno dei nostri
genitori. O magari di un fratello, o di un compagno di classe, o di un altro
parente, o solo una voce collettiva che abbiamo messo insieme usando le persone
che ci hanno criticato negli anni.

Questa voce è critica (non nel senso positivo del termine) e fa in modo che ci
giudichiamo e non ci piacciamo e non ci fidiamo di noi stessi. Tuttavia, la voce
si sbaglia. È solo una voce nella nostra testa. Non dobbiamo crederle, anche se
parla.

Così falliamo con un'abitudine, e ci critichiamo. Lo assimiliamo, non come
"questo è accaduto e devo sistemarlo", ma come "questo è segno che sono
inaffidabile, non abbastanza buono". Questo diventa un dato importante che ci
mostra quanto ci valorizziamo.

E accade ancora. E ancora una volta. Ogni volta che accade, ci sentiamo peggio
riguardo noi stessi, sentiamo di valere meno, e ciò rende più facile che
falliamo la prossima volta. Questo schema può continuare per anni.

### Come riguadagnare fiducia

Ci sono delle capacità che dobbiamo apprendere:

  1. **Realizzare che il fallimento non è un bon motivo per giudicarti.** Questo
  è davvero importante, e senon dovessi imparare altro, perlomeno impara questo.
  Invece di assimilare il fallimento come un indicatore che non siamo validi o
  sufficienti, dobbiamo imparare che il fallimento è solo un evento esterno.
  Ovvio, eravamo coinvolti nell'evento, ma è come lanciare una palla verso un
  canestro -- se lo manchiamo, significa che siamo persone orribili? No,
  significa solo che dobbiamo sistemare la traiettoria della palla. Forse più
  vicino. Magari da sotto, se funziona meglio. Prendi una scala. Allarga il
  canestro. Trova qualcuno che ti aiuti. Non ci sono regole in questo gioco --
  possiamo trovare modi per avere successo. Il fallimento è semplicemente un
  indicatore che qualcosa nel nostro metodo dev'essere cambiato.

  2. **Perdonarti per i tuoi errori passati.** Prima che impari a fidarti di
  nuovo di te stesso, devi ripercorrere tutti i tuoi errori passati e le cattive
  sensazioni che ne hai. Prenditi qualche minuto ora per farlo. Sì, hai fallito.
  Sì, va bene. Falliamo tutti. Non è una buona ragione per stare male con te
  stesso. Lascia andare! Convinciti di essere buono, che gli errori non erano
  dovuti a problemi tuoi, ma del metodo.

  3. **Iniziare a fare promesse a te stesso e mantenerle.** Questa parte
  richiede più tempo perché la fiducia non si riguadagna dalla sera alla
  mattina. Fai delle piccole promesse a te stesso. Davvero, più piccole che
  puoi. Per esempio, se lo yoga è una tua abitudine, di' a te stesso che devi
  solo sederti sul tappetino. Non devi nemmeno fare cinque minuti. Quindi fai
  tutto ciò che puoi per mantenere quella promessa. La stessa cosa vale per
  azioni non abitudinarie -- inizia a scrivere, inserisci un vegetale nel tuo
  pasto, chiudi il tuo computer per un minuto quando un timer si attiva (se vuoi
  concentrati su qualcosa che non sia internet, per esempio). Piccole promesse
  ma grandi sforzi per mantenerle. Col tempo, inizierai a imparare che sei degno
  di fiducia.

  4. **Imparare a superare i momenti difficili.** Ci saranno sempre momenti in
  cui non avrai voglia di mantenere l'abitudine, in cui vorrai arrenderti, in
  cui mancherai un giorno o due per ragioni diverse, e non avrai voglia di
  incominciare. Per prima cosa, impara che questi sono cali di motivazione e che
  ci vorrà un po' di sforzo extra per superarli. Secondo, riconosci i pensieri
  negativi che potresti avere riguardo la tua abilità di attraversarli, o le
  ragioni che potresti inventare per non farlo, e non ascoltare. Terzo, ripeti a
  te stesso che tutto ciò che ti serve è un po' di motivazione extra -- chiedi
  aiuto a un amico, vai su un forum per chiedere un po' di responsabilità e
  incoraggiamento, datti una grossa ricompensa, annuncia una gara solo per
  superare questo chiodo fisso.

Quattro passi, nessuno troppo facile ma nessuno così difficile da non poter
essere completato. Ce la farai. Puoi fidarti della tua capacità di creare nuove
abitudini e perservare, e quando hai questa fiducia, niente può fermarti.

## Amati

Una delle più grandi manifestazioni della nostra paura di non essere all'altezza
è la convinzione che i nostri corpi non siano abbastanza belli.

Poche persone sono felici del proprio corpo.

Lo dirò ancora per enfatizzare: quasi nessuno è contento del proprio corpo. Non
tu, non io, non il nostro parente o collega meraviglioso, non quella ragazza
carina che hai visto per strada oggi, nemmeno le celebrità bellissime come
Angelina Jolie o Brad Pitt.

Pensiamo di essere troppo grassi, o fuori forma. O pensiamo di essere troppo
magri, o troppo bassi, o troppo grandi, o strani. O non siamo sovrappeso ma
vogliamo comunque perdere cinque chili. O magari ci servono più muscoli o
vogliamo essere più tonici. Magari abbiamo dei bei corpi e i nostri pettorali
non sono abbastanza definiti. Magari la nostra pelle è troppo scura o troppo
pallida. O i nostri occhi sono troppo vicini, o i nostri denti sono storti o le
nostre mandibole sono male allineate. I nostri capelli fanno schifo. Le dita dei
piedi sono brutte.

Riesci a vedere cosa ci stiamo facendo? È una forma di odio verso se stessi, e
ci rende depressi, insicuri, infelici di noi stessi -- e ci fa cercare fonti
esterne di felicità.

Se riconosciamo che ci stiamo giudicando troppo severamente sulla base di
fantasie di come vorremmo essere e realizziamo che non è salutare né sano,
possiamo iniziare a invertire il processo.

Iniziamo col realizzare che abbiamo queste immagini di fantasia e queste
aspettative irrealistiche. Sono assolutamente superflue. Buttiamole via.

Ora guardiamo il confronto: perché dobbiamo compararci con gli altri o con le
immagini che abbiamo degli altri (che, dopotutto, sono anch'esse non prive di
errori)? Che effetto ha questo su di noi? È dannoso, non utile. Buttiamo via
anche questo.

E il giudizio? Dobbiamo proprio giudicarci? Dobbiamo dire "Questo è buono, ma
non questo"? E se dicessimo solo "Mi piace tutto quanto, senza giudizio"? Non è
così che dovremmo amare i nostri figli o coniugi o genitori -- totalmente,
incondizionatamente, senza giudizio? Non possiamo amare i nostri corpi alla
stessa maniera -- totalmente, incondizionatamente, senza giudizio?

ALlora, se buttiamo via le fantasie, il confronto e i giudizi, i brutti
sentimenti e le brutte immagini se ne vanno con loro.

Quando ti accorgi di questi giudizi, realizza che non ti stanno aiutando, e che
ti danneggiano creando queste cattive immagini di te, rendendoti insicuro.

Questo non significa che non dovresti provare a fare qualcosa di salutare --
mangiare cibo salutare, abituarti a fare attività fisica in modo salutare -- ma
puoi farlo senza pensare che il tuo corpo faccia schifo. Puoi accettare il tuo
corpo così com'è in questo momento e voler comunque fare qualcosa di salutare
solo per la gioia di farlo, e per compassione verso te stesso.

Per fare questo serve pratica, e non sto dicendo che ci riuscirai da un giorno
all'altro. Io stesso sto ancora imparando. Ma di nuovo, inizia accorgendotene e
inizia a lasciar andare. Inizia ad amare il tuo corpo, senza giudicarlo, senza
riserva, senza desiderare che fosse qualcosa di diveso da ciò che è: bellissimo,
e tuo.

**Azione**: dai un'occhiata allo specchio. Fallo nudo se puoi, o almeno alza la
maglietta e guarda il tuo torso, e quindi la tua faccia. Cosa vedi? Noti i tuoi
giduizi? Noti ciò che stai giudicando -- ciò a cui ti stai comparando? Potresti
non realizzare esattamente quale sia il tuo ideale di fantasia -- ma è basato su
immagini nei media e negli altri che hai visto lungo la tua vita.

Prova a guardare il tuo corpo (e la tua faccia) senza giudizio. Accettalo per
ciò che è, senza pensare "Vorrei essere differente". Non è differente. È
esattamente com'è, ed è la versione perfetta di ciò che dovrebbe essere. Non c'è
una versione migliore.

## Cercare la felicità in fonti esterne

C'era un tempo, non molti anni fa, in cui ero dipendente dalle sigarette, dal
cibo spazzatura, dalla televisione, dallo shopping e da altro ancora, il tutto
essendo infelice e avendo problemi di relazione.

Qual era la causa comune di tutti questi problemi? Ero infelice, così cercavo la
felicità in cose esterne.

Prendiamo il cibo come esempio, perché è un sintomo tanto comune. Ero infelice,
ma sapevo che il cibo mi dava piacere -- mangiare dei biscotti o delle patatine
fritte era piacevole, così mi sentivo bene per qualche minuto. Questo mi dava
sempre una certa piacevole eccitazione. È un processo di razionalizzazione che
occorre subconsciamente, senza che me ne accorgessi, il più delle volte.

Ovviamente, dopo averle mangiate mi sentivo colpevole e non in forma, e stavo
male con me stesso, e così ero ancora più infelice di prima. E così il ciclo si
ripeteva: per sentirmi di nuovo bene, dovevo mangiare ancora.

La maggior parte di noi lo prova -- cerchiamo la felicità nelle persone e nelle
cose intorno a noi, invece di cercarla all'interno. E ovviamente il piacere che
otteniamo da queste cose non è costante, solo temporaneo, e così la nostra
felicità va su e giù a seconda della capacità di queste cose di soddisfarci o
meno in questo preciso momento.

Potresti non accorgertene, ma è probabilmente qualcosa che fai in almeno un'area
della tua vita. Elencherò alcuni esempi di fonti esterne di felicità, ma non sto
giudicando te o chiunque altro. Ovviamente l'ho fatto molte volte nella mia vita
e ancora lo faccio, e penso sia qualcosa che ogni essere umano fa. Ma questo non
significa che non possiamo cambiarlo, lentamente e gradualmente.

Ecco alcuni modi in cui le persone cercano la felicità in persone o cose:

  1. **Coniuge o fidanzato/fidanzata**. Un problema così comune. Abbiamo questo
  ideale di come dovrebbe essere una relazione romantica, e ci aspettiamo che
  l'altro ci renda felice in vari modi. Vogliamo che siano amorevoli, che
  facciano cose romantiche o sexy, che mostrino quanto tengano a noi in mille
  modi diversi, che mettano i nostri bisogni prima di quelli di chiunque altro
  (inclusi i propri), che siano sempre gentili e considerevoli e rispettosi.
  Questa è una fantasia, ovviamente, e nella realtà, quando ti trovi in una
  relazione a lungo termine con qualcuno, la fantasia finirà sempre per essere
  infranta. L'altra persona ha i suoi problemi da gestire, e si arrabbierà, o si
  rattristerà, o a volte sarà maleducata, e non sarà sempre il partner romantico
  e ideale. Cosa significa questo per la nostra felicità? Be', quando sono
  amorevoli e magnifici, siamo così felici! Ma quando non lo sono, siamo
  arrabbiati o depressi o delusi. Perché non ci amano più? E così sentiamo di
  non meritare più il loro amore e abbiamo paura che ci rifiutino.

  2. **Dipendenze**. Cibo, droghe, alcol, videogiochi, TV, qualcosa su internet,
  sesso, porno. Ciascuna di queste cose ci dà piacere, almeno temporaneamente, e
  dunque sono modi affidabili per trovare un momento di piacere. Potremmo non
  essere in grado di controllare i nostri partner o figli o colleghi o
  addirittura i nostri lavori, ma possiamo controllare queste cose -- se
  vogliamo mangiare, solitamente possiamo. Se vogliamo farci una canna o una
  birra, di solito possiamo. Ovviamente, queste cose danno solo un piacere
  temporaneo, e così quando non ne stiamo godendo, le vogliamo. Non siamo
  felici, perché la nostra felicità dipende dalla presenza di queste cose. E
  così torniamo per averne ancora e ancora.

  3. **Eccitazione e divertimento**. Questo può manifestarsi in molti modi: le
  persone amano andare alle feste, ballare, bere con gli amici. O andare ad
  appuntamenti con altre persone, o aggirarsi per i bar. Altre volte le persone
  cercano l'eccitazione in sport avventurosi, o nei viaggi. Non c'è niente di
  male nel praticare sport o viaggiare, o uscire con gli amici, ovviamente. Ma
  ciò a cui devi prestare attenzione è: stai cercando la tua felicità in queste
  cose? E quando non le hai, sei infelice? Perché la tua vita non sarà sempre
  eccitante, e quando non lo è, la tua felicità crollerà.

  4. **Lavoro**. Se sei dipendente dal lavoro, o dipendente dall'essere
  impegnato, potresti stare cercando la tua felicità nel tuo lavoro. Di nuovo,
  non c'è niente di male nel lavorare, né c'è qualcosa di male nel fare un
  lavoro che ti piace o che ami. Io lo faccio, e ne traggo soddisfazione. Ma
  dovresti prestare attenzione a cosa accade quando non stai lavorando -- c'è un
  sentimento di astinenza, brami il ritorno al lavoro, è il posto dove cerchi la
  tua felicità? Se è così, allora sarai felice solo quando stai lavorando.

**Azione**: faremo in modo di allontanarci dalle fonti di felicità esterne nel
prossimo capitolo, ma in questo momento ti prego di prenderti un minuto per
pensare a quali siano le tue fonti di felicità esterne. Cosa ti dà piacere, ti
rende felice, e cosa succede quando queste cose (o persone) non sono disponibili
per darti quel piacere? Come ti senti?

Osservati mentre cerchi queste forme di piacere. Osserva quando cerchi
approvazione o felicità dalla tua altra metà. Osserva cosa succede quando non ne
hai, e come la tua felicità possa alzarsi o abbassarsi a seconda di ciò che
succede all'esterno.

## Da dove viene la felicità

È doveroso spendere un momento per pensare al luogo da cui viene la felicità.
Nasce dall'avere qualcuno che ti ama, o dal mangiare un piatto fantastico, o
dall'avere un bel corpo, o dal rilassarsi sulla spiaggia, o dal bere una buona
tazza di caffè?

In verità no. Queste cose sono tutti fenomeni che avvengono al di fuori di noi,
e non causano la felicità. Possono essere correlate con la felicità -- succedono
e siamo felici allo stesso tempo -- ma non è una relazione di causa-effetto. C'è
un altro evento che avviene nello stesso momento.

Questo evento è ciò che collega, nella nostra mente, un fattore esterno (una
buona tazza di caffè) al nostro stato di felicità.

Cos'è questo evento? È un processo. Diamogli un'occhiata più da vicino:

  1. Beviamo una tazza di buon caffè (o leggiamo un bel libro, mangiamo delle
  more deliziose, facciamo del buon sesso etc.)

  2. Notiamo il caffè e gli prestiamo attenzione. Se non prestiamo attenzione e
  stiamo leggendo o siamo occupati mentre beviamo il caffè, non otteniamo
  felicità dal caffè.

  3. Apprezziamo la bontà del caffè che abbiamo notato. Non è solo il notare e
  il prestare attenzione -- dobbiamo accettarlo per ciò che è, e apprezzare ciò
  che di buono contiene.

  4. Questa bontà che abbiamo notato ci fa essere felici della vita. Siamo ora
  felici dell'esperienza di vivere, della vita in sé, perché quest'esperienza è
  piena di bontà -- anche se è solo la bontà di una tazza di caffè.

Dunque è tutto qui: notare e apprezzare la bontà in una tazza di caffè ci fa
essere felici della vita. E più notiamo e apprezziamo riguardo le nostre vite (e
noi stessi), più siamo felici.

Questo significa dunque che la felicità consiste in cose esterne, coem la tazza
di caffè o il sesso o l'amore di qualcun altro? No -- è nel processo che
avviene. E questo processo può avvenire indipendentemente da ciò che avviene
all'esterno. Può avvenire anche quando non ci sono stimoli esterni -- perché ci
sono cose apprezzabili anche dentro di noi.

Lasciate che enfatizzi: tutto il materiale di cui abbiamo bisogno per la
felicità è dentro di noi. Le cose buono che possiamo apprezzare per essere
felici sono sempre con noi, sempre lì. E anche gli strumenti per trasformare
questi materiali in felicità sono dentro di noi. Dobbiamo solo svilupparli.

**Azione**: ricorda questa verità: notare e apprezzare la bontà in ogni cosa ci
rende felici della vita. E più notiamo e apprezziamo riguardo le nostre vite (e
noi stessi), più siamo felici.

## Trovare la felicità all'interno

Se le fonti esterne di felicità non sono costanti o affidabili, dobbiamo cercare
internamente. Ma cosa significa effettivamente?

Significa trovare gioia pensando a quanto sei fantastico, nella tua costante
crescita e nel processo di apprendimento, nel tuo apprezzamento della vita e del
suo continuo mutamento, nel tuo apprezzamento sia della solitudine che della
comunione. Queste sono tutte cose meravigliose, e sono tutte dentro di te, tutto
il tempo.

Quali sono alcune delle cose dentro di noi che possiamo apprezzare e che ci
rendono felici? Alcuni esempi:

  - Sei generoso?

  - Ami? Puoi dare amore?

  - Provi compassione?

  - Sei bravo a fare qualcosa?

  - Sei un buon ascoltatore?

  - Empatizzi con il dolore di altri?

  - Apprezzi la bellezza nella natura, negli altri?

  - Hai buone idee?

  - Sei determinato?

  - Sei bravo negli sport?

  - Sei creativo?

E così via. Queste (e altre) sono tutte abilità interne che potresti avere e che
sono apprezzabili, che ti mettono in pace con te stesso.

Così il processo della felicità -- notare, apprezzare, essere felici di vivere
-- può essere applicato a cose dentro di noi, indipendentemente da ciò che
avviene al di fuori. Possiamo imparare a notare e apprezzare le cose buone (e
anche quelle non perfette!) in noi stessi, e iniziare ad amarci.

### Apprezzare tutto quello che ci circonda

Tuttavia, apprezzare tutto quello che ci circonda è solo l'inizio. Quello che è
dentro di noi è bellissimo, ma lo è anche quello che è in tutti gli altri, e
nella vita tutto intorno a noi. Queste possono essere cose esterne, ma il loro
apprezzamento (e la felicità che ne risulta) viene da dentro.

Dunque l'abiltà fondamentale è imparare a notare, accettare e apprezzare tutto
quello che è intorno a noi, e tutti quelli che vediamo e con cui interagiamo.

Guarda attentamente il cibo che mangi, e il caffè, l'acqua, il tè o il vino che
bevi... cosa noti? C'è bontà da notare e che si possa apprezzare, che ti possa
rendere felice di essere vivo?

E la stanza intorno a te? Il libro o il blog che stai leggendo? La natura fuori?
Ci sono cose lì che puoi notare e apprezzare?

Spesso, quando non riusciamo a vedere il bello delle cose o delle persone
intorno a noi (o di noi stessi), è perché non prestiamo attenzione. Se la
persona accanto a te sembra maleducata o non interessante, non stai prestando
abbastanza attenzione ai dettagli: sono anche divertenti, talentuosi, o timidi
ma con dei segreti nascosti? Sono sofferenti e hanno bisogno di compassione?
Guarda più da vicino, e vedi cosa puoi trovare.

Una volta che inizi a prestare attenzione e a guardare, scoprirai cose
meravigliose. Tutto intorno a noi ci sono esempi di bellezza, creatività,
ispirazione, trionfo, dolore, gioia, vita.

E una volta che sarai diventato bravo, potrai iniziare ad apprezzare le cose non
perfette. Giudichiamo i difetti degli altri, e i nostri difetti, come cattivi...
ma se fossero solo una parte dell'essere umano? Non sono forse la rabbia e la
maleducazione parte della nostra bellezza come umani?

Ho imparato ad apprezzare i "difetti" dei miei figli, per esempio, come
meravigliosi, come parte della loro firma. La mia piccola figlia è rumorosa e
forte, mentre il mio figlio più giovane è (più) silenzioso ma pieno di movimento
e avventura. Sono differenti, e queste differenza sono parte di ciò che li rende
ciascuno speciale, a suo modo. Se non avessimo questi "difetti", non saremmo
speciali.

E questo è anche vero, ovviamente, per noi stessi. Abbiamo tutti dei difetti, e
dovremmo celebrarli. Notarli, sì, ma apprezzarli, e usarli come ragioni di
essere felici della vita.

Una volta che siamo in grado di farlo, possiamo vedere la meraviglia in ogni
piccola cosa intorno a noi e dentro di noi. E poi possiamo realizzare che la
vita è una vera gioia, in ogni momento, se semplicemente prestiamo attenzione e
la apprezziamo.

**Azione**: prenditi un minuto per pensare alle cose che ti hanno infastidito,
deluso, arrabbiato o frustrato recentemente. Come puoi trovare la bellezza in
queste cose?

## Le nostre reazioni alle azioni degli altri

La frustrazione causata dagli altri può rovinare la nostra giornata --
dall'arrabbiarsi con altri guidatori quando ci tagliano la strada, all'essere
frustrato da un figlio o un coniuge, all'essere irritato con i colleghi,
all'essere offeso da un estraneo o un cameriere o un assistente di volo
maleducato.

La frustrazione, la rabbia, l'irritazione e l'essere offesi non aiutano. Ci
portano ad agire in una maniera che è distruttiva delle nostre relazioni con gli
altri, in una maniera che non è compassionevole, calma, comprensiva. Portano gli
altri a non fidarci di noi, rendono gli altri arrabbiati, fanno sì che non
piacciamo agli altri. E ancora peggio, ci fanno stare male, che peggiora la
nostra giornata.

Se questi sentimenti non sono utili, cosa dovremmo fare? Non possiamo premere un
interruttore e spegnerli, né possiamo sopprimerli (possiamo provare, ma non
funzionerà).

Inizia con la consapevolezza -- per cambiare le nostre reazioni, dobbiamo prima
essere consapevoli di quando avvengono. Non puoi cambiarle se vai in automatico.

Una volta che lo noti, la chiave è non agire -- va bene avere il sentimento, ma
l'azione è ciò che solitamente è distruttivo. Agire per la rabbia significa fare
qualcosa di non gentile e non utile.

Dunque datti un po' di spazio. Vai via, calmati, respira. Lo spazio è dove puoi
guardare l'emozione salire, raggiungere il proprio picco, dissolversi. Allora
puoi pensare alla questione tranquillamente e agire nella maniera appropriata.
Questo è quello che vogliamo davvero: una risposta appropriata.

Qual è una risposta appropriata? Se metti via la rabbia, il sentirsi offesi,
puoi rispondere in una maniera che ha senso in quella situazione. Per esempio:

  - Se qualcuno ti taglia la strada, rallenta e dagli un po' di spazio. Giragli
  intorno se vuoi, quando è sicuro. Non fare nulla di aggressivo e non andare su
  di giri.

  - Se tuo figlio si comporta male, invece di urlare, puoi cercare di capire
  perché, e parlargli in maniera compassionevole, ed essere un modello di buon
  comportamento.

  - Se un collega ti irrita, puoi parlargli tranquillamente, in maniera
  collaborativa, invece di affrontarlo.

### Stiamo tutti imparando

Questo è uno slogan che uso per aiutarmi a mettere le cose in prospettiva:
"Stiamo tutti imparando". Puoi dirtelo ogni volta che qualcuno fa qualcosa che
non ti piace.

Cosa significa? Se qualcuno è maleducato, significa solo che ha molto da
imparare sull'essere rispettoso e gestire la propria rabbia. Se il mio collega
sbaglia, deve imparare delle cose sul lavoro. Se mia figlia combina un guaio o
si comporta male, anche lei deve imparare molto della vita.

E va bene. Abbiamo tutti delle cose da imparare. Siamo tutti in un processo di
apprendimento costante. Siamo a stadi differenti con capacità differenti, ma
nessuno di noi ha imparato tutto. E se lo realizziamo, possiamo essere pazienti
con questo compagno apprendista, che dopotutto non può sapere tutto ed essere
perfetto, giusto?

Possiamo usare questo anche con noi stessi -- quando sbagliamo qualcosa o
reagiamo male, possiamo perdonarci dicendo "Stiamo tutti imparando". Siamo
imperfetti come ogni altro.

Quando qualcuno fa qualcosa in modo imperfetto, maleducato, sconsiderato,
inappropriato -- ditti semplicemente "Stiamo tutti imparando". E sorridi.

### L'altra persona non è il problema

Questa è più un'abilità da ninja, quindi non preoccuparti se non la incorpori
subito.

Ecco la cosa su cui riflettere: l'altra persona non è mai il problema.

Cosa significa? Se qualcuno si comporta maleducatamente e ti arrabbi, il
problema non è l'azione dell'altra persona... è la tua reazione. O più
accuratamente, non è neanche la tua reazione, ma l'azione basata su quella
reazione.

Questo punto di vista sostiene che le azioni degli altri siano solo uno stimolo
esterno, proprio come una foglia che cade, o una roccia che cade davanti a noi
su una strada di montagna. Quando una roccia cade davanti a noi, non ci
arrabbiamo con la roccia. Le giriamo intorno. Quando una foglia cade, non
pensiamo che sia maleducata. Ci limitiamo a guardarla, e pensiamo che sia un
processo naturale.

Le azioni degli altri non sono per niente diverse. Rifletti su questa storia,
dalla tradizione Zen:

Un uomo sta remando una barca e vede un'altra persona remare verso di lui. La
barca sbatte contro la sua, e inizia a urlare contro l'altro, arrabbiato perché
ha sbattuto contro la sua barca.

Ora leggi questa versione alternativa:

Lo stesso uomo sta remando una barca e vede una barca vuota venire verso di lui.
La barca sbatte contro la sua, ma lui si limita a girarci intorno.

Nella prima versione, si arrabbia. Nella seconda, reagisce appropriatamente.

Ecco il fatto: la barca è sempre vuota. Anche quando c'è un'altra persona a
causare lo stimolo, quella persona non sta cercando di farci niente. Sta
pensando alle proprie faccende, motivata da qualunque cosa stia attraversando, e
dunque non dovremmo prenderla così sul personale.

Quando prendiamo le cose sul personale, ci arrabbiamo. Quando vediamo l'evento
esterno come una barca vuota, reagiamo in maniera appropriata.

E così, l'altra persona non è il problema. Siamo noi che prendiamo le cose sul
personale. Ci vuole tempo per assimilarlo in maniera istintiva piuttosto che
come un semplice concetto, ma fa una grande differenza.

**Azione**: scrivi tre frasi da dirti ogni volta che hai una cattiva reazione
alle azioni degli altri: "Dai spazio alla tua reazione. Stiamo tutti imparando.
L'altra persona non è il problema". Tieni queste frasi dove puoi vederle la
prossima volta che reagisci contro qualcuo, e inizia recitandole (in silenzio) a
te stesso quando noti la tua reazione alle loro azioni.

## Non legare il tuo valore alle azioni degli altri

Migliorare la propria reazione alle azioni degli altri, ma uno dei problemi più
difficili è permettere alle azioni degli altri di influenzare il modo in cui ci
giudichiamo.

Un buon esempio: il tuo fidanzato ti lascia, così ti chiedi cosa ci sia di
sbagliato in te. Perché non ti ama? Ti sei aperta a lui, hai condiviso le tue
emozioni più intime, gli hai dato tutto il tuo amore... e lui ti ha rifiutato.
Questo significa che non ti ha trovato valida, giusto?

Veramente, no: le sue azioni non hanno davvero nulla a che vedere con te.

Lascia che lo enfatizzi perché è davvero importante: le azioni degli altri hanno
davvero poco a che fare con te.

Se il tuo fidanzato ti rifiuta, o il tuo capo si arrabbia con te, o il tuo amico
oggi è un po' distante, ha molto poco a che fare con te (e il tuo valore come
persona) e tutto a che fare con ciò che sta succedendo a loro. Potrebbero stare
avendo una brutta giornata, una brutta settimana, o essere persi in qualche
storia nella propria testa, avere paura dei legami o essere stati rifiutati
anche loro, avere paura di fallire nella relazione, e così via.

Ci sono un milione di possibili ragioni per cui qualcuno potrebbe fare qualcosa,
e non sono un giudizio di te. Sono più una dichiarazione di ciò che accade
all'altra persona.

Vediamo qualche esempio:

  - **Il tuo amico non è attento come vorresti**. Significa che non gli
  interessa di te, o che non vuole che tu sia felice? No. È possibile che sia
  solo stanco, o troppo impegnato in ciò che è successo oggi per essere attento.
  Magari è infastidito da qualcosa che hai fatto, ma si tratta più di come
  gestisce le tue azioni che di te come persona. Magari puoi aiutarlo a gestire
  il problema, o aiutare il suo dolore in qualche modo.

  - **Il tuo collega è irritato con te ed è maleducato**. Significa che non è
  una buona persona? No, significa che quella persona ha un carattere impulsivo
  e non è brava a rapportarsi con gli altri, oppure sta avendo una brutta
  giornata. Invece di prenderla sul personale, vedi se puoi dargli spazio per
  calmarsi, o aiutarlo a gestire i suoi problemi.

  - **Qualcuno non è eccitato come avresti sperato riguardo la tua idea**. Il
  loro rifiuto della tua idea o proposta significa che non sei bravo? No. È
  possibile che la tua idea non sia buona, ma questo non significa che tu non
  valga nulla o che non abbia buone idee -- magari questa non è l'idea più
  adatta per il momento. Ma è anche possibile che sia una buona idea ma che
  questa persona non la apprezzi, o che i suoi interessi attuali non si
  allineino con questa idea, o magari hanno altre priorità e non possono avere a
  che fare con questa idea. Invece, ringraziali e passa a qualcuno che potrebbe
  essere interessato.

Questi sono solo alcuni esempi, ma puoi vedere quanto spesso prendiamo le azioni
delle persone in maniera personale anche quando hanno poco a che fare con noi. E
possiamo spesso interpretare le loro azioni come un giudizio di noi, e quindi
sentirci male riguardo noi stessi quando in realtà non ha niente a che vedere
con noi.

Allora come dovremmo gestire le azioni delle altre persone? Diamo un'occhiata.

### Come gestire le azioni degli altri

Qualcuno ti rifiuta, si arrabbia con te, è indifferente nei tuoi confronti, è
maleducato... cosa fai?

Ci sono molte opzioni, ovviamente, ma ecco cosa suggerisco generalmente:

  1. **Non prenderla sul personale**. Le loro azioni non hanno niente a che
  vedere con te, quindi se noti che stai prendendo la cosa come un affronto
  personale, o un giudizio del tuo lavore, sii consapevole e lascia andare.
  Ripetiti che questo non ha niente a che vedere con te, e tutto a che vedere
  con loro.

  2. **Riafferma il tuo valore**. Se senti di dubitare del tuo valore per via
  delle loro azioni, riconosci che il tuo valore non è determinato dalle loro
  azioni o giudizi. È determinato da te. Dunque riafferma che credi di avere un
  grande valore -- apprezza le cose di te che sono buone e che hanno valore.
  Anche quando nessun altro ti apprezza, sii la persona che può vedere queste
  cose buone e ne è grata. È tutto ciò di cui hai bisogno.

  3. **Sii compassionevole**. Se l'altro è arrabbiato, maleducato, irritato,
  stanco o spaventato, sta soffrendo. Potrebbero attaccarti o ritirarsi per via
  di quel dolore. Vedi se puoi aiutarlo ad alleviare il dolore. Hai già
  controllato e realizzato che sei apposto. Ora vai ad aiutare l'altra persona.
  Se non vuole il tuo aiuto, va bene. Il tuo valore non è determinato dalla
  volontà di qualcuno di farsi aiutare da te -- il solo fatto che hai provato ad
  aiutare è una dichiarazione del tuo valore. Non puoi controllare se le persone
  ricevono il tuo aiuto o ne sono grate, ma puoi almeno provare.

Questi tre passi, comunque, non ti aiutano solo con la stima che hai di te,
aiutano anche la tua relazione con l'altra persona. Spesso reagiamo nei
confronti degli altri come se ci avessero ferito personalmente, e l'altra
persona non capisce perché e, a sua volta, prende la nostra reazione
personalmente e si arrabbia o si addolora. Se invece non prendiamo le sye azioni
personalmente e cerchiamo di aiutarla, è più probabile che sia grata piuttosto
che arrabbiata o addolorata. E così diventiamo amici, colleghi, partner o
genitori migliori se prendiamo le cose meno sul personale e siamo più
compassionevoli.

**Azione**: queste capacità, come tutte le capacità della vita, richiedono
pratica. Prenditi un minuto per ripetere nella tua testa un incidente recente in
cui sei stato ferito da qualcuno vicino a te, anche solo un po', e pensa a come
l'hai interiorizzato e all'influenza che ha avuto sull'immagine di te. Ora
ripeti l'incidente nella tua testa in un altro modo, immaginandoti mentre usi i
tre passi qui sopra. Fai pratica prima ripetendo, e poi prova a mettere in
pratica quando senti il processo avvenire in futuro.
